Hvilken påstand beskriver best J. S. Mills utilitaristiske syn på frihet og retten til å bestemme over eget liv?
Hensynet til den samlete samfunnsnytten gjør at vi må legge strenge begrensninger på den enkeltes frihet til å utforske alternative levemåter.
Vi har en medfødt rett til frihet.
Frihet og selvbestemmelse bidrar til lykke for den enkelte og for samfunnet som helhet.
Frihet og selvbestemmelse er goder som bør gis kun til de som har bevist at de er progressive vesen.
2
C. Taylor tar til orde for noe han kaller forskjellspolitikk. Hva går forskjellspolitikk ut på?
At liberale stater bør tillate store økonomiske forskjeller.
At flerkulturelle samfunn bør ha en politikk for anerkjenning og bevaring av minoritetsgruppers kultur.
At enhver stat bør utvikle en særegen politisk identitet som skiller den fra andre stater.
At et samfunn bør ha et stort utvalg av forskjellige politiske parti for å representere forskjellige politiske interesser og preferanser.
1
Både interessebaserte og statusbaserte rettighetsteorier forsvarer vår rett til ytringsfrihet. Hvilket av alternativene under kan regnes som et statusbasert forsvar for omfattende ytringsfrihet?
Retten til å ytre seg fritt, også om kontroversielle temaer, er begrunnet i vår natur som politiske vesener. Fri meningsutveksling er en forutsetning for at vi skal kunne utvikle en dydig karakter og fungere godt som menneske.
Retten til å ytre seg fritt, også om kontroversielle temaer, samt å utsettes for andres ytringer, bidrar til vår intellektuelle utvikling. Menneskelig lykke avhenger nettopp av intellektuell utvikling.
Retten til å ytre seg fritt, også om kontroversielle temaer, samt å utsettes for andres ytringer, bidrar til å fremme sanne oppfatninger. Sensur av ytringer vil gjøre oss mindre motstandsdyktige mot feilaktige opplysninger.
Retten til å ytre seg fritt, også om kontroversielle temaer, er begrunnet i vår status som tenkende individer. Sensur av ytringer krenker vår rett til å ta selvstendig stilling til en sak.
3
Hvilket av alternativene under kan best beskrives som et uttrykk for politisk atomisme?
Mennesker lever i samfunn først og fremst fordi livet utenfor et fellesskap er langt vanskeligere enn et liv innenfor. De pliktene staten har overfor sine borgere er derfor å sikre at flest mulig kan leve ut sin individualitet, samtidig som de opplever tilhørighet til andre som deler deres verdier og livssyn.
Mennesker lever i samfunn først og fremst fordi livet utenfor et fellesskap er langt vanskeligere enn et liv innenfor. De pliktene staten har overfor sine borgere er derfor å sikre materiell velstand, politisk og religiøs frihet, samt selvutvikling gjennom statlig subsidiering av kulturbærende institusjoner.
Mennesker lever i samfunn først og fremst fordi det politiske fellesskapet er en nødvendig betingelse for å leve et godt liv. De pliktene vi har overfor staten og det politiske fellesskapet skal derfor bidra til at vi kan utvikle våre fornuftsevner og ta selvstendige livsvalg.
Mennesker lever i samfunn først og fremst for å tilfredsstille egne behov og interesser på en effektiv måte. De pliktene vi har overfor staten og det politiske fellesskapet er sånn sett underordnet de pliktene vi har overfor oss selv og andre individer.
3
Mange liberale politiske tenkere argumenterer for at borgerne bør ha mest mulig handlingsrom og at dette sikres primært gjennom negative friheter. Ytringsfrihet forstås ofte som en negativ frihet. Hvilket av følgende statlige tiltak kan - i størst mulig grad - sies å sikre ytringsfrihet også som en positiv frihet?
Å sikre gjennom utdanning at alle borgere så langt som mulig har den kompetansen som skal til for å forstå og kunne delta i det offentlige ordskiftet.
Å fjerne alle begrensninger av ytringsfriheten som har med blasfemi eller ærekrenkelse å gjøre fra loven.
Å stramme inn begrensningene på ytringsfriheten slik at flere ytringer som oppfattes som krenkende eller blasfemisk forbys.
Å kreve at alle borgere hvert år svarer på en spørreundersøkelse om politiske spørsmål slik at vi kan få en oversikt over hva ikke bare de som ytrer seg offentlig, men også hva gjennomsnittet av befolkningen faktisk mener.
0
Hvorfor argumenterer tenkere som Wollstonecraft og Kant for at frihet må innebære at ethvert enkeltindivids frihet må være forenelig med den samme friheten til ethvert annet individ?
Fordi frihet er nødvendig for å leve gode liv i overensstemmelse med våre grunnleggende egenskaper.
Fordi frihet sørger for et velfungerende samfunn, og dette sikres mest effektivt hvis alle har den samme grad av frihet.
Fordi frihet sørger for at den enkelte får mulighet til å utforske alternative levemåter som passer for dem.
Fordi frihet anses som en iboende rettighet, og at frihet som fravær av dominans bare er mulig når utøvelsen vår av frihet ikke hindrer andres frihet.
3
Hvilken påstand beskriver best innholdet i J. S. Mills såkalte skadeprinsipp?
Hvis man påfører noen skade, er det den forulempede parts ansvar å bevise skadens art og omfang.
Det er tillatt å bruke tvang mot myndige voksne kun for å hindre skade på andre.
Det er rettferdig å straffe en person med skade tilsvarende den skaden vedkommende har forvoldt på andre.
All straff bør ta sikte på å skade den som har begått en forbrytelse.
1
Hva karakteriserer det Charles Taylor kaller «forskjellspolitikk»?
Politikk som fokuserer på å ivareta individers rett til å velge å leve som de vil, uansett om valgene bryter med tradisjonene i gruppen de tilhører.
Politikk som fokuserer på å ivareta forskjellige gruppers forskjellige verdisystemer uten å anta at det finnes noen felles standard på tvers av gruppene.
Politikk basert på prinsippet om at ulik fordeling kan aksepteres i den grad de er til beste for de minst privilegerte i samfunnet.
Politikk som fokuserer på å bevare det særegne ved ulike gruppers identiteter, også utover at individene i gruppene har samme rettigheter som andre.
3
Tenk deg at du er tilhenger av John Stuart Mills liberale utilitarisme, og at du skal ta til orde mot lovgivning som gjør det straffbart å snakke nedverdigende om personer på grunnlag av deres seksuelle legning. Hvilket av de følgende argumentene er mest i samsvar med Mills syn?
Det burde være lov å fremføre homofobe ytringer så lenge de ikke medfører en klar og direkte fare for andre, for ytringsfrihet fremmer både kollektiv sannhetssøken og vår utvikling som selvstendige individer.
Det burde være lov å fremføre homofobe ytringer så lenge de ikke medfører en klar og direkte fare for andre, for ytringsfrihet motvirker misnøye og ytterligere radikalisering av folk med ekstreme synspunkter.
Det burde være lov å fremføre hvilken som helst ytring, homofob eller ei, for ytringsfrihet er en betingelse for demokratisk styring og vår utvikling som selvstendige individer.
Det burde være lov å fremføre hvilken som helst ytring, homofob eller ei, for ytringsfrihet er en viktig del av vår medfødte rett til frihet.
0
Ifølge M. Wollstonecraft og I. Kant, hva innebærer frihet i en politisk sammenheng?
Så lenge ingen blander seg og aktivt hindrer en i å utføre ens vilje, er man fri.
At alle kan å gjøre som de vil, uten å ta hensyn til andre personers rettigheter.
Fravær av asymmetriske avhengighetsrelasjoner som gjør at noen må rette seg etter andre enkeltpersoners vilkårlige vilje.
At vi ikke er bundet av lover og regler som offentlige myndigheter har vedtatt skal gjelde på statens territorium.
2
Enkelte politiske filosofer vil hevde at staten er en betingelse for å leve et godt menneskeliv. Med Martha Nussbaum kan man likevel argumentere for at det å leve i en stat ikke er en garanti for å leve godt. Hva må vi ifølge Nussbaum legge vekt på når vi vurderer hvorvidt en stat er god?
Dyder – som er de forutsetningene vi har for å leve moralsk godt.
Kapabiliteter – som er de faktiske muligheter et menneske har til å utøve sine evner og funksjoner.
Livskvalitet – som er tallfestede, presise og objektive mål på levekår og velstand som man kan sammenligne på tvers av stater.
Utilitaristisk nyttekalkyle – som muliggjør å predikere og legge til rette for innbyggernes gjennomsnittlige tilfredshet.
1
Hva er paternalisme?
Å begrense noens handlefrihet med henvisning til at det er til deres eget beste.
En form for prestestyre som brukes i den katolske kirken.
Å begrense noens handlefrihet med henvisning til guddommelig autoritet, eks. de ti bud ol.
En ideologi som sier at far bør bestemme i hjemmet.
0
Når man diskuterer hvordan statens lovgiving ivaretar vår frihet, er det vanlig å trekke et skille mellom positiv og negativ frihet. Hva ligger i dette skillet?
Negativ frihet handler om frihetsutøvelse som også har negative konsekvenser for andre. Positiv frihet handler om utøvelse av frihet på måter som ikke skader andre.
Negativ frihet handler om fravær av ytre hindringer påført oss av andre. Positiv frihet handler om vår faktiske evne til å utøve selvbestemmelse.
Negativ frihet handler om frihet til å handle slik at vi maksimerer vår lykke eller glede. Positiv frihet handler om frihet til å realisere mer avanserte mål eller kapabiliteter.
Negativ frihet handler om frihetsutøvelse i tråd med våre egeninteresser. Positiv frihet handler om vår frihet til å handle på måter som ikke er til vårt eget beste.
1
Hvilken av de følgende setningene er et eksempel på et hypotetisk imperativ?
Hvis du ønsker at andre skal ha tillit til deg, bør du aldri lyve.
Aldri behandle noen bare som et middel, men alltid samtidig som et mål.
Handle bare etter moralregler som er slik at du samtidig kan ville at moralregelen skal bli en allmenn lov.
Handle som om maksimen for din handling gjennom din vilje skulle bli en allmenn naturlov.
0
Hvilken av de følgende begrunnelsene for å gi til veldedige formål er mest nærliggende for en dydsetiker?
Vi bør hjelpe de som er dårligere stilt enn oss selv, for det ville vi selv ønsket hvis vi var blant de dårligst stilte.
Sammenlignet med å bruke penger på eget luksusforbruk, utgjør det et større velferdsbidrag om vi gir pengene til en organisasjon som jobber for de fattige i samfunnet.
Vi har plikt til å hjelpe andre opp til et velferdsnivå som er tilstrekkelig for at de kan leve godt.
Sjenerøsitet er et godt karaktertrekk, og sjenerøse mennesker gir til veldedige formål når de selv har mer enn de trenger.
3
Hvilken av de følgende formuleringene er mest i samsvar med Kants universalitetsprinsipp?
Du bør ikke lyve såfremt det ikke er nødvendig for å redde deg selv eller noen andre ut av en høyst prekær situasjon.
Du bør ikke lyve, for du kan ikke konsistent ha til hensikt å lyve for å oppnå en fordel samtidig som du tillater at alle andre kan handle på samme måte.
Du bør ikke lyve, da dette er å krenke den verdigheten som alle personer har krav på å få respektert.
Du bør ikke lyve, for løgn undergraver tillit mellom mennesker, og tillit er viktig for at samfunnet skal fungere.
1
En av Kants formuleringer av det kategoriske imperativ kalles humanitetsformuleringen. Hvilket av de følgende er det mest presise uttrykket for humanitetsformuleringen?
Aldri behandle noen bare som et middel, men alltid samtidig som et mål.
Handle slik at alle mennesker skal kunne handle på samme måte som du selv.
Handle slik overfor din neste at summen av velferd samtidig blir størst mulig for menneskeheten.
Alle mennesker har en medfødt rett til å få dekket grunnleggende fysiske, sosiale og emosjonelle behov.
0
Fordi det mangler nyrer til livsviktige nyretransplantasjoner, er det blitt foreslått at det bør bli tillatt å selge egne nyrer. ... Hvilken teori er det som i størst grad ligger til grunn for argumentet?
Dydsetikk
Utilitarisme
Kulturrelativisme
Pliktetikk
0
Se på følgende argument. «Veganisme er meningsløst ettersom mennesker har spist kjøtt i tusenvis av år». Hvorfor er dette argumentet problematisk?
Det er en appell til det naturlige, en form for slutning fra er til bør.
Det er et brudd på skadeprinsippet fordi det uttrykker paternalisme.
Det er åpenbart at dyr har akkurat de samme rettigheter som mennesker.
Det innebærer at det også må være moralsk tillat å spise menneskekjøtt.
0
Hvilket av de følgende utsagnene uttrykker tydeligst en utilitaristisk tilnærming til spørsmål om hvordan vi bør forholde oss til andre dyr?
«Det finnes ikke noe allment prinsipp om hva respektfull og omsorgsfull behandling av dyr består i, men det varierer fra situasjon til situasjon.»
«Vi har plikt til å behandle alle skapninger med bevissthet som mål i seg selv, og det inkluderer også dyr.»
«Bare de dyrene som selv har evne til moralsk ansvar, kan ha moralsk status i form av egenverdi.»
«Å tillegge lidelsen til et menneske større vekt enn like sterk lidelse hos et dyr er sammenlignbart med rasisme.»
3
Hvilket av de følgende alternativene uttrykker en vanlig innvending mot utilitarismen?
Utilitarismen sier bare noe om karaktertrekk, og gir i liten grad svar på hvordan vi bør handle.
Utilitarismens fokus på lykke, skaper et etisk system som utelukkende vektlegger mennesker og ikke andre levende vesen.
Utilitarismen viser alt for liten toleranse for ulike livsstiler.
Utilitarismens fokus på maksimering av gode konsekvenser fører noen ganger til at vi krenker interessene til enkeltindivider.
3
Anna mener at vi bør gi mer penger til bistand. Hvilket alternativ uttrykker best en utilitaristisk begrunnelse for Annas synspunkt?
Nødstilte mennesker vil ha mer utbytte av å motta noe av vår velstandsoverflod gjennom bistand enn vi vil ha av å beholde hele denne overfloden for oss selv.
Fattigdom bryter med vår naturlige rett til frihet, fordi det setter mennesker i et avhengighetsforhold til rike. Derfor bør vi bidra til å utrydde fattigdom.
Det er moralsk påkrevd at vi hjelper andre, men vi står selv fritt til å velge hvordan vi vil hjelpe. Det å gi penger til bistand er et av alternativene.
Sjenerøsitet er en betingelse for å være moralsk god. For å kunne regnes som sjenerøs må man handle på en sjenerøs måte, slik som ved å gi penger til bistand.
0
Et politisk parti legger fram et forslag om at alle ungdommer burde gjennomføre et pliktår med samfunnstjeneste det året de fyller 18. ... Hvilken etisk posisjon er det mest nærliggende å si at representanten gir uttrykk for her?
Kulturrelativisme
Dydsetikk
Utilitarisme
Pliktetikk
1
I en diskusjon sier en av dine venner: «Det er galt at mafiaen truer småbutikker til å betale for beskyttelse her i Norge, men det er noe annet at de gjør slikt i Sør-Italia eller New York der praksisen med å kreve beskyttelsespenger er moralsk akseptert.» Hva er den mest nærliggende karakteristikken av din venns standpunkt?
Din venns standpunkt baserer seg på dydsetikk.
Din venn baserer seg på en appell til det naturlige.
Din venns standpunkt er utilitaristisk.
Din venns standpunkt er kulturrelativistisk.
3
Mona hevder at dødsstraff alltid er moralsk galt. Hvordan vil en ekspressivistisk nihilist karakterisere utsagnet hennes?
Monas syn på dødsstraff er uttrykk for alle mennesker sin ukrenkelige verdighet.
Monas syn på dødsstraff er bare et uttrykk for smak og behag.
Monas syn på dødsstraff er gyldig kun i stater der dødsstraff er forbudt, for moral og juss henger uløselig sammen.
Monas syn på dødsstraff er akseptabelt, kun så lenge det ikke er snakk om usedvanlig grusomme forbrytelser som gjerningspersonen ikke angrer.
1
Hva er ifølge en dydsetiker grunnlaget for moralsk bedømmelse?
Om handlingen er i overenstemmelse med de gjeldende lover.
Om handlingen er motivert av plikt eller ikke.
Hvilke karaktertrekk en person har.
Hvilke konsekvenser en handling har.
2
Det følgende er standpunktet S i et resonnement: “Den norske styringsrenten vil fortsette å øke i neste kvartal.” Det følgende argumentet A er et standpunktargument for S: “Det er fremdeles høy inflasjon i Norge.” Hvilket av alternativene nedenfor er et indirekte argument i denne argumentasjonen?
“Økte renter bidrar til å dempe inflasjonen.»
“Ifølge SSB var kjerneinflasjonen i Norge 4,5 prosent i oktober.”
“Hvis rentene blir for høye, vil det føre til at mange ikke klarer å betjene boliggjelden sin.”
“Styringsrenten ble nylig satt opp i både Sverige og Danmark.”
0
Det følgende er standpunktet S i et resonnement: "Den industrielle revolusjonen hadde en avgjørende innvirkning på samfunnsstrukturen." Det følgende argumentet A er et standpunktargument for S: "I løpet av den industrielle revolusjon opplevde samfunnet en betydelig overgang fra håndverksbasert produksjon til mekanisert masseproduksjon." Hvilket av alternativene nedenfor er et indirekte argument i denne argumentasjonen?
"Flere oppfinnelser, som dampmaskinen og spinning jenny, bidro til å automatisere produksjonsprosesser."
"Den industrielle revolusjonen førte til økt urbanisering, med en betydelig migrasjon fra landsbygda til byene."
"I dag regnes den industrielle revolusjonen som starten på den moderne økonomiske utviklingen."
"Mange fra arbeiderklassen begynte å organisere seg i fagforeninger for å kjempe for bedre arbeidsvilkår."
0
Det følgende er standpunktet S i et resonnement: “Vi bør ikke gi tillatelse til å felle ulv i Norge.” Det følgende argumentet A1 er et standpunktargument for S: “Bernkonvensjonen slår fast at ulv er en strengt beskyttet art.” Hvilken rolle har det følgende argumentet, A2, i resonnementet over? A2: “Norge har forpliktet seg til å følge Bernkonvensjonen.”
A2 er et indirekte argument som underbygger at A1 er riktig.
A2 er et uavhengig standpunktargument for S.
A2 er et indirekte motargument, som svekker at A1 er riktig.
A2 er et sammensatt standpunktargument, sammen med A1.
0
Det følgende er standpunktet (S) i et resonnement: «Det finnes utenomjordisk liv på jorda.» Hvordan skal vi vurdere påstanden «Norge er et konstitusjonelt monarki.» i relasjon til S?
Påstanden er riktig, men har lav relevans.
Påstanden er verken riktig eller relevant.
Påstanden er både riktig og relevant.
Påstanden har høy relevans, men er uriktig.
0
Det følgende er standpunktet (S) i et resonnement: «Det finnes utenomjordisk liv på jorda.» Det følgende argumentet (A1) er et standpunktargument for S: «Det amerikanske flyvåpenet har gjort observasjoner av fenomener som de ikke har noen god forklaring på.» Les det følgende argumentet: (A2) «Selv om flyvåpenet ikke har funnet noen god forklaring på observasjonene, kan de likevel skyldes vanlige optiske fenomener.» Hvordan kan vi best karakterisere argument A2 i forbindelse S og A1?
A2 er et argument for at A1 er riktig.
A2 er et argument for at S er riktig.
A2 er et argument mot at A1 er relevant.
A2 er et argument mot at S er relevant.
2
Det følgende er standpunktet (S) i et resonnement: «Det finnes utenomjordisk liv på jorda.» Det følgende argumentet (A1) er et standpunktargument for S: «Det amerikanske flyvåpenet har observert flyvende innretninger med avansert, ukjent teknologi.» Les det følgende argumentet (A2): «Den beste forklaringen på observasjoner av teknologi som ikke er kjent for menneskeheten, er utenomjordisk liv.» Hvordan kan vi best karakterisere argument A2 i forbindelse S og A1?
A2 er et argument mot at A1 er riktig.
A2 er et argument for at A1 er relevant.
A2 er et argument for at A1 er riktig.
A2 er et argument mot at A1 er relevant.
2
I en debatt fremsettes følgende argument for militær støtte til Ukraina: «Jagerfly vil øke sjansen for luftherredømme og styrke den ukrainske kampstyrken.» Argumentet blir møtt med følgende innvending: «Det er frastøtende å mene at økt militær støtte skal føre til fred. Denne type holdninger vil bare føre til at det blir mer krig i verden.» Hvordan kan denne innvendingen best karakteriseres?
Bekreftelsesbias
Stråmannsargumentasjon
Induktiv generalisering
Personargumentasjon
1
Sett at to venninner, Mathilde og Sonja, er på kino sammen for å se filmen Oppenheimer, om den amerikanske fysikeren som gjennom sin rolle i Manhattan-prosjektet sto sentralt i utviklingen av atombomben. På vei ut fra filmen utbryter Mathilde «Dette må være en av årets aller beste filmer». Hun begrunner dette standpunktet med følgende standpunktargument: «Skuespillerprestasjonene var ypperlige, karakterskildringene sjeldent nyanserte, og kameraføringen var utsøkt». Til dette svarer så Sonja: «Men Mission Impossible-filmen vi så i forrige uke var en mer vellykket film enn denne». Hvilken rolle har Sonjas påstand i samtalen mellom de to venninnene?
Påstanden er et indirekte argument som er ment å reise tvil om riktigheten i Mathildes standpunktargument for sitt standpunkt.
Påstanden er et standpunktargument mot Mathildes standpunkt.
Påstanden er et nytt standpunkt.
Påstanden er et motargument mot relevansen av Mathildes standpunktargument for sitt standpunkt.
0
Sett at en politiker hevder følgende standpunkt i en debatt om utdanningspolitikk: «Skolen burde vært mer opptatt av å utvikle elevenes fantasi enn at de skal tilegne seg kunnskap». Til støtte for dette standpunktet anfører hen følgende argument: «Albert Einstein, en av de største vitenskapsmennene gjennom tidene, skal nemlig ha sagt at fantasi er viktigere enn kunnskap». Hva er problematisk med dette argumentet?
Argumentet er en stråmann.
Argumentet følger ikke deduktivt fra standpunktet.
Argumentet er ikke riktig.
Argumentet har lav relevans.
3
Hva er den logiske funksjonen til et argument?
Funksjonen er å overbevise publikum om at en påstand er riktig (eller gal).
Funksjonen er å vise i hvilken grad en påstand er relevant for et standpunkt.
Funksjonen er å støtte eller svekke en påstand.
Funksjonen er å vise den innbyrdes sammenhengen mellom påstandene i en argumentasjon.
2
Det følgende er standpunktet S i en argumentasjon: “Staten bør ikke utstede flere lisenser for oljeleting på norsk sokkel.” I argumentasjonen påstås følgende: A1: “Det er uansvarlig å tillate ytterligere klimautslipp.” A2: “Oljeproduksjon vil ikke være samfunnsøkonomisk lønnsom på sikt.” Hvilken rolle har påstandene A1 og A2 i argumentasjonen?
A1 og A2 er et sammensatt standpunktargument.
A1 er et standpunktargument, og A2 er et indirekte argument.
A1 og A2 er uavhengige standpunktargumenter.
A2 er et standpunktargument, og A1 er et indirekte argument.
2
Identifiser standpunkt Se på følgende argumentasjon: Tall fra SSB viser at barns deltagelse i fritidsaktiviteter i stor grad avhenger av foreldres økonomi. I enkelte familier har foreldrene rett og slett ikke råd til å la barna sine delta på fotball eller svømming. Regjeringen bør øke støtten til breddeidretten. Fysisk aktivitet bidrar til barns trivsel og helse. Hva er standpunkt i argumentasjonen?
I enkelte familier har foreldrene rett og slett ikke råd til å la barna sine delta på fotball eller svømming.
Fysisk aktivitet bidrar til barns trivsel og helse.
Regjeringen bør øke støtten til breddeidretten.
Tall fra SSB viser at barns deltagelse i fritidsaktiviteter i stor grad avhenger av foreldres økonomi.
2
Det følgende er standpunkt S i en argumentasjon: «Alle konjakkglass har stett». Standpunktet begrunnes på denne måten: «Jeg har bare sett folk drikke konjakk av glass med stett». Hvilken type argument er det mest nærliggende å si at dette er eksempel på?
Det er en induktiv generalisering.
Det er en induktiv syllogisme.
Det er et abduktivt argument.
Det er et analogiargument.
0
Det følgende er standpunkt S i en argumentasjon: «De ulike artene i naturen har fått sine egenskaper gjennom naturlig seleksjon». Standpunktet begrunnes på følgende måte: «Det er mulig å påvirke hvilke egenskaper som videreføres hos husdyr gjennom avl, og avl er en type utvalg som ligner på naturlig seleksjon». Hvilken type argument er det mest nærliggende å si at dette eksempel på?
Det er en induktiv generalisering.
Det er et abduktivt argument.
Det er et analogiargument.
Det er en induktiv syllogisme.
2
Det følgende er standpunkt i et resonnement: «Reidun er dement». Standpunktet begrunnes på følgende måte: «Nå har jeg snakket med Reidun fem dager på rad, og hver gang tok hun flere ganger opp samme tema som om vi ikke hadde snakket om det før». Hvilken type argument er det mest nærliggende å si at dette eksempel på?
Det er et abduktivt argument.
Det er en induktiv syllogisme.
Det er en induktiv generalisering.
Det er et analogiargument.
2
